---
title: Indice VIX e la crisi dei mercati (Americani)
subtitle: >-
  Dopo il crollo di settimana scorsa l’indice VIX è schizzato sopra i 60; questo
  è un indizio che il mercato è nel caos ed ha bisogno di aiuto da parte della
  Fed.


  > L’indice VIX misura la volatilità dei movimenti sull’indice S&P 500 (indice
  che racchiude un paniere azionario formato dalle 500 aziende statunitensi a
  maggiore capitalizzazione.). E’ l’espressione della variabilità attesa dagli
  operatori circa il principale indice azionario USA.

  >

  > Più il VIX è alto, tanto maggiore sarà la percezione del rischio presente
  sul mercato e per questo è stato nominato indice della “paura” Tuttavia è bene
  tenere a mente che l’indice della paura non necessariamente descrive il timore
  di un calo delle Borse bensì è da intendere come volatilità in entrambe le
  direzioni. Un aumento del VIX significa che gli operatori si aspettano che i
  mercati si muovano maggiormente sia al rialzo che al ribasso.

  >

  > Gli operatori dei mercati finanziari osservano il VIX facendo attenzione in
  particolare alla soglia dei 25-30 punti. Questa è tradizionalmente la soglia
  critica che demarca una condizione di bassa volatilità (ottimismo sui mercati)
  da uno scenario di alta volatilità (tensione sui mercati)


  L’ideatore dell’indice ha affermato che la paura che incombe sui mercati in
  questo momento è molto più grande della paura affrontata nel 2008. Il
  professore Dan Galai, colui che insieme a Menachem Brenner ha creato il primo
  indice di volatilità, ha detto a Bloomberg che:


  > “Il livello di incertezza è persino superiore a quello che abbiamo visto nel
  2008 immediatamente dopo il crollo di Lehman Brothers”


  Galai poi continua dicendo:


  > “Se si guarda al 2008, ha avuto un picco e poi nel giro di un giorno o 2
  stava scendendo molto velocemente. Ad oggi la situazione è diversa, è andato
  costantemente a salire invece che scendere. E’ più violento e persistente”


  Il VIX è quindi un indicatore delle oscillazioni a breve termine attese per lo
  S&P 500.


  L’indice ha chiuso sopra i 45 punti per 4 giorni consecutivi, la striscia più
  lunga dal 2009.


  Giovedì era salito a 76 dopo il più grande crollo borsistico dal 1987, ed ha
  chiuso venerdì a 63 nonostante il rimbalzo nell’ultima mezz’ora di
  negoziazioni.


  ![](/images/1x-1.png)


  Galai afferma di non aspettarsi che il VIX scenda finché non avremo un quadro
  migliore sull’entità dell’epidemia.


  Questa data è ovviamente ancora un’incognita, è molto diverso dalla crisi
  finanziaria globale perché abbiamo già visto quei cicli prima. Questa volta,
  nessuno ha una visione chiara ed una lucida previsione della durata e
  dell’impatto di questa epidemia. Quello che vediamo è che il VIX rappresenta
  davvero il riflesso dell’enorme incertezza attuale.
img_path: ''  
post_button_label: Leggi
date: 2020-03-15T19:31:29.964Z
layout: page
---
